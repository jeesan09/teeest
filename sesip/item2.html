<div class="content">
    <div class="scroller">
        <p class="page-no">137</p><br><br>
        <h2></h2>
        <div>
            <p>স্বাভাবিক অবস্থায় লাইনে যে কারেন্ট প্রবাহিত হয়, তা দ্বারা রিলে কয়েল এনার্জাইজ (উদ্যমশীল) হয় না। এর ফলে ট্রিপ কয়েল এনার্জাইজ হয় না; ফলে চলনশীল কন্টাক্ট স্থির কন্টাক্টের সাথে সংযুক্ত অবস্থায় থাকে অর্থাৎ স্থির কন্টাক্ট থেকে চলনশীল কন্টাক্ট বিচ্ছিন্ন হয় না। সার্কিটে শর্ট সার্কিট অথবা আর্থিংজনিত কারণে যখনই লাইনে অতিরিক্ত কারেন্ট প্রবাহিত হয়, সিটিতে অতিরিক্ত কারেন্ট প্রবাহের ফলে রিলে কয়েল এনার্জাইজ এবং রিলে কয়েল কাঁচা লোহাকে আকর্ষণ করার  ফলে রিলে কন্টাক্ট ক্লোজ হয়। এতে ট্রিপ সার্কিট কমপ্লিট হওয়ার কারণে ট্রিপ কয়েল এনার্জাইজ হয় এবং এটি লিংক ম্যাকানিজমকে আকর্ষণ করে ফলে লিংক ম্যাকানিজমের সাথে সংযুক্ত চলনশীল কন্টাক্ট সরে আসে ফলে সার্কিট ব্রেক হয়। এখানে উল্লেখ্য যে, রিলে ফল্টকে চিহ্নিত করে সিগনাল প্রদান করে এবং সার্কিট ব্রেকার পরবর্তীতে ত্রুটিপূর্ণ সার্কিট সরবরাহকে বিচ্ছিন্ন করে দেয়। ট্রিপিং সার্কিট, সার্কিট ব্রেকারের ট্রিপ কয়েল রিলে কন্টাক্ট ও সাপ্লাই সোর্স সহযোগে গঠিত। </p>
        </div>
        <div>
            <h4 class="topic-title">সার্কিট ব্রেকারের শ্রেণিবিভাগ (Classification of Circuit Breaker):</h4>
            <p>সার্কিট ব্রেকারকে বিভিন্ন ভিত্তিতে শ্রেণিবিভাগ করা হয়েছে। যেমন- রেটেড ভোল্টেজ এবং আর্ক নির্বাপণ মাধ্যমের উপর ভিত্তি করে সার্কিট ব্রেকারের শ্রেণিবিন্যাস করা হয়ে থাকে। রেটেড ভোল্টেজের ভিত্তিতে সার্কিট ব্রেকার দুই প্রকার। যথা-
            </p>
            <p>
                (ক) লো ভোল্টেজ সার্কিট ব্রেকার : রেটেড ভোল্টেজ 1000 ভোল্ট-এর নিচে।<br>
                (খ) হাই ভোল্টেজ সার্কিট ব্রেকার : রেটেড ভোল্টেজ 1000 ভোল্ট-এর উপর।<br>
            </p>
            <p>আর্ক নির্বাপণের মাধ্যম হিসেবে প্রধানত তেল, বায়ু, পানি, সালফার হেক্সাফ্লোরাইড (SF<sub>6</sub>) বা বায়ুশূন্যতা (Vacuum) ব্যবহার করা হয়। </p>
            <p>
                আর্ক নির্বাপণের মাধ্যমের ভিত্তিতে সার্কিট ব্রেকারকে নিম্নোক্ত শ্রেণিতে ভাগ করা যায়। যথা-
            </p>
            <p>
                (১)	তেল পূর্ণ সার্কিট ব্রেকার।<br>
                (২)	তেলবিহীন সার্কিট ব্রেকার।<br>

            </p>
            <p>তেল পূর্ণ সার্কিট ব্রেকার আবার চার প্রকার। যথা-</p>
            <p>(১)	বাল্ক অয়েল সার্কিট ব্রেকার (Bulk Oil CB)।
                <br>(২)	মিনিমাম অয়েল সার্কিট ব্রেকার (Minimum Oil CB)।
                <br>(৩)	সেলফ জেনারেটেড প্রেসার টাইপ সার্কিট ব্রেকার (Self Generated Pressure Type CB)
                <br> (৪) এক্সাটার্নালি জেনারেটেড প্রেসার টাইপ সার্কিট ব্রেকার (Externally Generated Pressure Type CB)
            </p>
            <p>
                নিচে তেলবিহীন বিভিন্ন ধরণের সার্কিট ব্রেকারের নাম দেওয়া হলো-
            </p>
            <p>(ক) ওয়াটার সার্কিট ব্রেকার।
                <br> (খ) এয়ার ব্লাস্ট সার্কিট ব্রেকার।
                <br>(গ) সালফার হেক্সাফ্লোরাইড সার্কিট ব্রেকার বা গ্যাস সার্কিট ব্রেকার।
                <br> (ঘ) ভ্যাকুয়াম সার্কিট ব্রেকার ছাড়াও ডিসি সার্কিট ব্রেকার ও এসি সার্কিট ব্রেকার রয়েছে।
            </p>
        </div>

        <div>
            <h4 class="topic-title-no">৮.৩ </h4>
            <h4 class="topic-title">আর্ক এবং এর উৎপত্তি ও নির্বাপণ পদ্ধতি বর্ণনা</h4>
            <h4 class="topic-title">(Describe Arc and the Process of Its Production & Extinguishment)</h4>
            <p> আর্ক এবং আর্ক উৎপাদন পদ্ধতি : যখন কোনো সার্কিটে শর্ট সার্কিট জনিত কারণে মাত্রাতিরিক্ত কারেন্ট প্রবাহিত হয়, তখন সার্কিটে সংযুক্ত সার্কিট ব্রেকারের মুভিং কন্টাক্ট খুলে যেতে আরম্ভ করে। ঠিক এ মুহূর্তে কণ্টাক্টদ্বয়ের মধ্যে ইলেকট্রিক ডিসচার্জ-এর দরুণ যে অগ্নিস্ফুলিঙ্গের সৃষ্টি হয় তাকে আর্ক বলে।
            </p>
            <p>
                যখন প্রথমিক অবস্থায় সার্কিট ব্রেকারের মুভিং কণ্টাক্টসমূহ খুলতে শুরু করে তখন কণ্টাক্ট এরিয়া (Area) খুব দ্রুত কমে এবং বিপুল পরিমাণ কারেন্ট (কয়েক শত হাজার অ্যাম্পিয়ার) প্রবাহিত হয়। কণ্টাক্টগুলোর মধ্যকার ফাঁকের জন্য রেজিস্ট্যান্স বৃদ্ধি পায়। কাজেই এ ফাঁকের বা গ্যাপের মধ্য দিয়ে অত্যধিক পরিমাণে কারেন্ট প্রবাহের ফলে
            </p>
        </div>

    </div>
</div>
