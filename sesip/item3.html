<div class="content">
    <div class="scroller">
        <p class="page-no">138</p><br><br>
        <h2></h2>
        <div>
            <p>ওহমিক লস (I<sub>2</sub>R) হয়। এতে প্রচন্ড তাপের সৃষ্টি হয়। সাধারণত সার্কিট ব্রেকারের কণ্টাক্টসমূহের চারপাশে বাতাস বা গ্যাস বা তেল দিয়ে পূর্ণ থাকে। ফলে তাপমাত্রা বৃদ্ধি পেয়ে বাতাস বা গ্যাস বা তেলকে আয়োনাইজড করে। আয়োনাইজড বাতাস বা তেল পরিবাহী হিসেবে কাজ করে এবং সার্কিট ব্রেকার কণ্টাক্টদ্বয়ের মধ্যে আর্ককে সহজেই ধরে রাখতে সক্ষম হয়। আয়োনাইজেশন-এর ফলে মুক্ত ইলেক্ট্রন তৈরি হয়, ফলে আয়োনাইজেশনের মাধ্যমে পূর্ণ কারেন্ট প্রবাহ অব্যাহত থাকে এবং কণ্টাক্টদ্বয় ফাঁকা থাকা সত্ত্বেও কারেন্ট প্রবাহ চলতে থাকায় স্ফুলিঙ্গ বা আর্কের সৃষ্টি হয়। </p>
        </div>

        <div>
            <h4 class="topic-title-no">৮.৩.১</h4>
            <h4 class="topic-title">আর্ক উৎপত্তির কারণ</h4>
            <p>(ক) তাপজনিত আলোড়নে আয়োনাইজেশন-এর ফলে অণু ও পরমাণুতে সংঘর্ষের দরুণ সৃষ্ট মুক্ত ইলেকট্রনের কারণে আর্কের সৃষ্টি হয়।
                <br>  (খ) অতি উচ্চ চাপসম্পন্ন বৈদ্যুতিক ফিল্ডে ইলেকট্রন তৈরি হয়ে আর্কের সৃষ্টি করে।
            </p>
        </div>
        <div>
            <h4 class="topic-title-no">৮.৩.২</h4>
            <h4 class="topic-title">আর্ক নির্বাপণ পদ্ধতি :
                <span class="tooltip_my">
                    <i class="fa fa-play-circle video-class" videosrc="videos/138/138-videon-3.mp4" style="font-size: 20px;" aria-hidden="true"></i>
                    <span class="tooltiptext">click here to see the video</span>
                </span>


            </h4>
            <p>সার্কিট ব্রেকারের মুভিং কণ্টাক্টসমূহে সৃষ্ট আর্ক দ্রুত নির্বাপণের কোনো ব্যবস্থা গ্রহণ না করলে ত্রুটিপূর্ণ অত্যধিক মাত্রার কারেন্ট প্রবাহ বন্ধ হবে না। এতে সিস্টেমে সংযুক্ত মূল্যবান যন্ত্রপাতিসমূহ ক্ষতির সম্মুখীন হতে পারে। কাজেই যত দ্রুত সম্ভব সার্কিট ব্রেকারের আর্ক নির্বাপণের ব্যবস্থা গ্রহণ করা প্রয়োজন। দুটি পদ্ধতিতে আর্ক নির্বাপনের ব্যবস্থা করা যায়। যথা-
            </p>
            <p>
                (ক) উচ্চ রোধ পদ্ধতি (High Resistance Method)
                <br> (খ) কারেন্ট শূণ্যমান পদ্ধতি( Current Zero Method)
            </p>
            <p>
                <b>(ক) উচ্চ রোধ পদ্ধতিঃ</b> এ পদ্ধতিতে আর্ক রেজিস্ট্যান্স সময়ের সাথে বৃদ্ধি করা হয় বলে আর্ক পরিচালনার জন্য পর্যাপ্ত কারেন্ট প্রবাহিত হতে পারে না, ফলে আর্ক নির্বাপিত হয়। এ পদ্ধতির প্রধান অসুবিধা হলো বিপল পরিমাণ শক্তি আর্কে অপচয় হয়। কাজেই বেশী পরিমাণ যান্ত্রিক শক্তি সহ্য করার ক্ষমতাসম্পন্ন সার্কিট ব্রেকার ডিজাইন করার প্রয়োজন হয়। এ কারণে পদ্ধতিটি শুধুমাত্র ডিসি সার্কিট ব্রেকার এবং নিম্ন ও মধ্যম ক্ষমতাসম্পন্ন এসি সার্কিট ব্রেকারে ব্যবহার করা হয়।
            </p>
            <p>
                (i)	<b>আর্কের দৈর্ঘ্য বৃদ্ধি করে:</b> আর্ক রেজিস্ট্যান্স (rarc= Varc/iarc)   আর্কের দৈর্ঘ্যরে সাথে সরাসরি সমানুপাতিক। তাই কণ্টাক্ট-এর মধ্যকার ফাঁক বৃদ্ধি করে আর্কের দৈর্ঘ্য বৃদ্ধি করা যায়। এতে বেশি পরিমাণ আর্ক রেজিস্ট্যান্স সৃষ্টি হয়। কিন্তু উচ্চ ভোল্টেজের ক্ষেত্রে এটি সম্ভব নয়।
            </p>

            <p>
                (ii)	<b>আর্ক ঠান্ডাকরণ প্রক্রিয়া:</b> আর্ক সৃষ্টি হওয়ার পর এর চারদিকের আয়োনাইজড মাধ্যমকে ঠান্ডা করলে এটি ডি-আয়োনাইজড হয়। এতে আর্ক পথের (Arc Path) রোধ বৃদ্ধি পায় এবং সহজে আর্ক নির্বাপিত হয়। আর্ক বরাবর ঠান্ডা গ্যাস বা বায়ুর চাপ প্রয়োগ করে সুষ্ঠুভাবে আর্ক পথ ঠান্ডা করা যায়।
            </p>
            <p>
                (iii)	<b>আর্কের প্রস্থচ্ছেদ কমিয়ে :</b> যদি আর্কের প্রস্থচ্ছেদ কমিয়ে দেওয়া যায় তবে আর্ককে বজায় রাখার জন্য যে ভোল্টেজের প্রয়োজন হয় তার মান বৃদ্ধি পায়। অর্থাৎ, আর্ক পথের রেজিস্ট্যান্স বৃদ্ধি পায়। আর্কের জন্য একটি সরু পথের ব্যবস্থা করে অথবা কণ্টাক্টসমূহের ক্ষেত্রফল হ্রাস করে আর্কের ক্ষেত্রফল কমানো যায়। এতে আর্ক পথের রেজিট্যান্স বৃদ্ধি পায় এবং আর্ক নির্বাপণ সহজ হয়।
            </p>


        </div>

    </div>
</div>
