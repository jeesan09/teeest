<div class="content">
					<div class="scroller">
						<p class="page-no">155</p><br><br>
						<h2></h2>

						<style>
							.topic-title-no{position: absolute; padding: 5px;}
							.topic-title {padding: 5px 8%;}
							.c-align{text-align: center !important;}
							.page-no{position: absolute;right: 0;}
						</style>
                        
                        
                        <div>
							<h4 class="topic-title-no">৮.৮.৩</h4>
							<h4 class="topic-title">শর্ট সার্কিট ট্রান্সফরমার</h4>
                            <h4 class="topic-title"><b>(Short Circuit Transformer)</b></h4>
							
						</div>
                        <div>
                            <p>
                                জেনারেটরের ভোল্টেজ থেকে ভিন্ন মানের টেস্ট ভোল্টেজ পাবার জন্য ট্রান্সফরমার ব্যবহৃত হয়ে থাকে। ট্রান্সফরমারগুলো সিঙ্গেল ফেজ বিশিষ্ট, যাদেরকে কতিপয় টেস্ট ভোল্টেজ পাওয়ার জন্য বিভিন্নভাবে সংযোগ দেওয়া যায়। এ ধরণের ট্রান্সফরমারের লিকেজ রিয়াক্ট্যাল কম থাকে বিধায় পুনঃপুনঃ শর্ট সার্কিট সহ্য করতে পারে। এছাড়া আরো কিছু যন্ত্রপাতি প্রয়োজন হয়। যেমন-
                                <br>(ক) পরিমাণ ও রেকর্ড ও কন্ট্রোল ডিভাইস,
                                <br>(খ) পর্যায়ক্রমিক অপারেশনের জন্য সিকোয়েন্স সুইচ (Sequence Switch),
                                <br>(গ) আনুষঙ্গিক যন্ত্রপাতিসমূহ।

                            </p>
                        </div>
                        
                        <div>
							<h4 class="topic-title-no">৮.৮.৪</h4>
							<h4 class="topic-title">পরীক্ষা প্রণালী</h4>
                            <h4 class="topic-title"><b>(Test Procedure)</b></h4>
							
						</div>
                        <div>
                            <p>
                                সর্বপ্রথম সকল উপাদান এমনভাবে সেট করতে হবে যেন কাঙখিত মানের ভোল্টেজ, কারেন্ট, রিস্ট্রাইকিং ভোল্টেজ বৃদ্ধির হার (Rate of Rise of Restriking Voltage; RRRV) পাওয়ার ফ্যাক্টর ইত্যাদি পাওয়া যায়। এছাড়া পরিমাপক বর্তনী সংযুক্ত করা হয় এবং অসিলোগ্রাফ লুপ দাগাঙ্কিত করা হয়। পরীক্ষা চলাকালে অল্প সময় 0.2 সেকেন্ডের মধ্যে নির্দিষ্ট ক্রমানুষারে ড্রাম সুইচ (Drum Switch)-এর মাধ্যমে কতিপয় অপারেশন সম্পন্ন করা হয়। নিচে একটি ব্রেকিং ক্যাপাসিটি টেস্টের সিকোয়েন্স দেওয়া হলো –
                                <br>(১)   নির্দিষ্ট গতিবেগে মোটর চলার পর সাপ্লাই সুইচ অফ করা হয়। 
                                <br>(২)   ইম্পালস এক্সাইটেশন দেওয়ার জন্য সুইচ অন করা হয়। 
                                <br>(৩)   মাস্টার সিবি ক্লোজ করা হয়। 
                                <br>(৪)   অসিলোগ্রাফের সুইচ অন করা হয়। 
                                <br>(৫)   মেক সুইচ ক্লোজ করা হয়। 
                                <br>(৬)   পরীক্ষণীয় সিবি খোলা বা ওপেন করা হয়। 
                                <br>(৭)   মাস্টার সিবি ওপেন করা হয়। 
                                <br>(৮)   এক্সাইটার সার্কিটের সুইচ অফ করা হয়। 
                                <br>অতি অল্প সময়ে এ টেস্ট থেকে লাইট বিম অসিলোগ্রাফ, কতিপয় ক্যাথোড-রে অসিলোস্কোপ (Cathode Ray Oscillioscope) এবং ব্যারেল টাইপ ক্যামেরা ব্যবহার করে নিম্নলিখিত রাশিগুলো রেকর্ড ও পরিমাপ করা হয়। 
                                <br>(ক) প্রতি ফেজের শর্ট সার্কিট কারেন্ট।
                                <br>(খ) শর্ট সার্কিটের পূর্বে, শর্ট অবস্থায় এবং পরে প্রতি পোলের আড়াআড়ি ভোল্টেজ।
                                <br>(গ) বায়ু বা তেলের চাপ।
                                <br>(ঘ) কণ্টাক্ট চলাচলের দূরত্ব তথা গতি। 
                                <br>(ঙ) জেনারেটরের ভোল্টেজ।
                                <br>(চ) রিস্ট্রাইকিং ভোল্টেজ।
                                <br>(ছ) ট্রিপ সার্কিটের কারেন্ট ইত্যাদি। 

                            </p>
                        </div>
                        <div>
							<h4 class="topic-title-no">৮.৯</h4>
							<h4 class="topic-title">মিনিয়েচার সার্কিট ব্রেকার</h4>
                            <h4 class="topic-title"><b>(Describe Miniature Types of Circuit Breaker as MCB, MCCB)</b></h4>
							
						</div>
                        <div>
                            <p>মিনিয়েচার (Miniature) শব্দের আভিধানিক অর্থ হলো ক্ষুদ্রাকায়। যে সার্কিট ব্রেকার অল্প কারেন্ট পরিচালিত হয় এবং আকারের দিক দিয়েও ছোট এটিকে মিনিয়েচার সার্কিট ব্রেকার বলে। 
                            <br>বর্তমানে এটি ফিউজ ও সুইচের পরিবর্তে ব্যবহৃত হচ্ছে। কেননা এটিতে এইচ. আর. সি. ফিউজ ও একটি সুইচের মিলিত কার্যক্রম একত্রে পাওয়া যায়। স্বাভাবিক অবস্থায় এটি সুইচের ন্যায় কাজ করে থাকে এবং অতিরিক্ত লোডে বা শর্ট সার্কিটে সংঘটিত হলে অতিরিক্ত কারেন্ট প্রবাহের দরুন এটি স্বয়ংক্রিয়ভাবে ট্রিপ করে বর্তনীকে সরবরাহ থেকে বিচ্ছিন্ন করে দেয়। এটির ট্রিপিং মেক্যানিজম তাপীয় ও চুম্বকীয় অনুভূতি সম্পন্ন ডিভাইস দিয়ে পরিচালিত হয়। 
                            </p>
                        </div>
                    </div>
				</div>