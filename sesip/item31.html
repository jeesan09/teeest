<div class="content">
    <div class="scroller">
        <p class="page-no">180</p><br><br>

        <h2></h2>

        <div>
            <h4 class="topic-title-no"></h4>
            <h4 class="topic-title"></h4>
            <p>
                রিলে সার্কিট সংযোগকে তিনটি সার্কিটে ভাগ করা যায়। যথা-<br/><br/>
                <b>প্রথম সার্কিটঃ</b> এটি কারেন্ট ট্রান্সফরমারের প্রাইমারি ওয়াইন্ডিং, যে লাইনকে প্রোটেকশন দিতে হবে তার সাথে সিরিজে সংযুক্ত থাকে।<br/><br/>
                <b>দ্বিতীয় সার্কিটঃ</b> এটি কারেন্ট ট্রান্সফরমারের সেকেন্ডারি ওয়াইন্ডিং এবং রিলে অপারেটিং কয়েল-এর সমন্বয়ে গঠিত।<br/><br/>
                <b>তৃতীয় সার্কিটঃ</b> ট্রিপ সার্কিট রিলে চালু হলে দ্রুত সার্কিট ব্রেকার খোলার ব্যবস্থা করা খুবই গুরুত্বপূর্ণ। এজন্য স্বয়ংক্রিয়ভাবে ব্রেকার খোলার জন্য প্রত্যেক সার্কিট ব্রেকারে একটি ট্রিপিং কয়েল থাকে। একে ট্রিপ সার্কিট বলে। মনে করি, F বিন্দুতে শর্ট সার্কিট ফল্ট হয়েছে। ফলস্বরূপ লাইনে অতিরিক্ত কারেন্ট প্রবাহ ঘটবে। এতে সি.টি. এর সেকেন্ডারি ওয়াইন্ডিং দিয়ে রিলে অপারেটিং কয়েল উদ্যমশীল হয়ে রিলে কন্টাক্ট বন্ধ করে দিবে। রিলের কন্টাক্ট বন্ধ হওয়ার সাথে সাথে ট্রিপ সার্কিট উদ্যমশীল হবে এবং সার্কিট ব্রেকারের ট্রিপ কয়েল উত্তেজিত হওয়া মাত্রই সার্কিট ব্রেকারের কন্টাক্ট ওপেন হয়ে ত্রুটিপূর্ণ অংশকে বিচ্ছিন্ন করে দিবে। এখানে লক্ষণীয় যে, রিলে কাজ না করা পর্যন্ত সার্কিট ব্রেকার কোনো কাজ করবে না।<br/><br/>
                <b>ট্রিপ সার্কিটঃ</b> ট্রিপ সার্কিট কারেন্ট দেওয়ার জন্য একটি সুস্থ এবং নির্ভরযোগ্য বিদ্যুতের উৎস থাকা প্রয়োজন। দুই ভাবে ট্রিপ সার্কিটে কারেন্ট দেওয়ার ব্যবস্থা করা যায়। যথা- (১) একটি আলাদা ডিসি উৎস থেকে, (২) পাওয়ার সার্কিট থেকে এসি নিয়ে।<br/><br/>
                <b>ডিসি শান্ট ট্রিপ সার্কিটঃ</b><br/><br/>
            </p>
        </div><br/>
        <p class="c-align">
            <img class="img-class" src="images/180/4-IMAGE DC shant trip.png"
                 srcb="images/180/4-Color IMAGE DC shant trip.png"
                 alt="চিত্র-৯.২: ডিসি শান্ট ট্রিপ সার্কিট"
                 min-width="300" height="200">
        </p>
        <p class="c-align">চিত্র-৯.২: ডিসি শান্ট ট্রিপ সার্কিট</p>

        <div>
            <h4 class="topic-title-no">৯.৩</h4>
            <h4 class="topic-title">নিম্নলিখিত প্রটেক্টিভ এবং কন্ট্রোল রিলের পরিচালনার মূলনীতি এবং গঠন বর্ণনা</h4>
            <h4 class="topic-title">(Describe the Principle of Operation and Construction of the Following Protective and Control Relays)</h4>
            <p>
                <b>a.	Solenoid and Plunger Type Relay</b><br/>
                <b>b.	Induction Type Over Current Relay</b><br/>
                <b>c.	Reverse Power Relay</b><br/>
                <b>d.	Directional Over Load Relay</b><br/>
                <b>e.	Thermal Relay</b><br/>
                <b>f.	Buchholz Relay</b><br/>
                <b>g.	Differential Relay</b><br/>
                <b>h.	Induction Type Impedance or Distance Relay</b><br/>
                <b>i.	Induction Type Impedance Time Relay</b><br/>
            </p>
        </div>

        <div>
            <h4 class="topic-title-no"></h4>
            <h4 class="topic-title"></h4>
            <p>
                <b>প্রটেক্টিভ রিলে পরিচালনার মূলনীতি: </b> রিলে এমন একটি ডিভাইস যার সাহায্যে একই সার্কিটের পরিবর্তন বা অন্য সার্কিটের পরিবর্তন করে একটি ইলেকট্রিক সার্কিট নিয়ন্ত্রণ করা যায় (খোলা বা বন্ধ করা)। ইলেকট্রো মেকানিক্যাল রিলের অপারেশন, অপারেটিং টর্ক/ফোর্স এবং রেস্ট্রেইনিং টর্ক/ফোর্সের পরিমানের উপর নির্ভর করে। অর্থাৎ রিলে অপারেট করবে যদি মোট বল F (সমীকরণ-১) পজেটিভ হয়। <br/>
                অথবা মোট টর্ক T (সমীকরণ-২) পজেটিভ হয়।<br/>
            </p>
        </div><br/>

        <p>F = F<sub>o</sub> - F<sub>r</sub> ………………….(i)</p>

        <p>এখানে F= মোট বল</p>

        <p>F<sub>o</sub> = অপারেটিং ফোর্স</p>

        <p>F<sub>r</sub> = রিস্ট্রেইনিং ফোর্স</p>

    </div>
</div>