<div class="content">
    <div class="scroller">
        <p class="page-no">188</p><br><br>
        <h2></h2>

        <div>
            <div>
                <p>
                    স্বাভাবিক অবস্থায় উভয় প্রান্তের সিটির সেকেন্ডারিতে আবিষ্ট ভোল্টেজ পরস্পর সমান ও বিপরীতমূখী থাকে। এ অবস্থায় উভয় প্রাইমারি ওয়াইন্ডিং এ সমান কারেন্ট I<sub>1</sub>=I<sub>2</sub>প্রবাহিত হয়। আবিষ্ট ভোল্টেজ সমান হওয়ার কোন Current Relay Coil দিয়ে প্রবাহিত হয় না। কিন্ত অস্বাভাবিক অবস্থায় অর্থাৎ ওয়াইন্ডিং বা লাইনে ত্রুটি দেখা দিলে সিটিদ্বয়ের সেকেন্ডারিতে আবিষ্ট ভোল্টেজ সমান থাকে না। আবিষ্ট ভোল্টেজের পার্থক্যের কারণে Operating coil দিয়ে Current  প্রবাহিত হয় এবং Trip coil Energized  হয় এবং CB কে close করে।
                </p>
                <p>
                    <b>সার্কুলেটিং কারেন্ট পদ্ধতির অসুবিধাসমূহ :</b>
                    <br>(১)  পাইলট ওয়্যারের ইম্পিডেন্স-এর কারণে সিটিদ্বয়ের দুই প্রান্তে কারেন্টের পার্থক্য দেখা দিতে পারে এবং তীক্ষ্ণ অনুভূতিসম্পন্ন                  রিলেতে সামান্য প্রবাহের ফলে রিলে পরিচালিত হয়ে অস্বাভাবিক অবস্থায়ও সার্কিট ব্রেকার বিচ্ছিন্ন করতে পারে।
                    <br>(২)  পাইলট ওয়্যারের ক্যাপাসিটেন্স রিলেকে ভুলভাবে পরিচালনা করতে পারে।
                    <br>(৩)  পাইলট ওয়্যারের ইম্পিডেন্সের জন্য দুটি সিটি সঠিক সমন্বয় করা কঠিন হয়।

                </p>
                <p>
                    <b>অপোজড ভোল্টেজ পদ্ধতির উল্লেখযোগ্য অসুবিধাসমূহ:</b>
                    <br>(১) ক্যাবলের স্বল্পদৈর্ঘ্যের প্রটেকশনের জন্য উপযোগী। দীর্ঘ ক্যাবলে চার্জিং কারেন্টের কারণে ভুল অপারেশন হতে পারে।
                    <br>(২) সিটিদ্বয় ওপেন সার্কিট হিসেবে কাজ করে সার্কিটে হাই ইম্পিডেন্সের সৃষ্টি করে।

                </p>
                <p>
                    <b>ডিফারেনশিয়াল রিলের ব্যবহার:</b>
                    <br>(১)	জেনারেটর প্রটেকশন, জেনারেটর, ট্রান্সফরমার ইউনিট প্রটেকশন;
                    <br>(২)	ট্রান্সফরমার প্রটেকশন;
                    <br>(৩)	ফিডার প্রটেকশন;
                    <br>(৪)	ট্রান্সমিশন লাইন প্রটেকশন;
                    <br>(৫)	বৃহৎ মোটর প্রটেকশন;
                    <br>(৬)	বাস জোন প্রটেকশন।

                </p>
            </div>
        </div>

        <div>
            <h4 class="topic-title-no">৯.৪</h4>
            <h4 class="topic-title">কন্ট্রোল এবং রিলে প্যানেল বর্ণনা
                <span class="tooltip_my">
                <i class="fa fa-play-circle video-class" videosrc="videos/188/14-Animation Describe Control and Relay panel.mp4" style="font-size: 20px;" aria-hidden="true"></i>
                <span class="tooltiptext">click here to see the video</span>
            </span>
            </h4>
            <h4 class="topic-title"> (Describe Control and Relay Panel)</h4>
            <p>
                জেনারেটিং স্টেশন, রিসিভিং স্টেশন এবং সাবস্টেশনে কন্ট্রোল এবং রিলে ইকুইপমেন্ট বিন্যাস খুব সতর্কতার সাথে করতে হয়, যাতে সর্বোচ্চ কার্যকরী সুবিধা পাওয়া যায়। নিচে বড় ধরনের ও মিডিয়াম সাইজের কন্ট্রোল ও রিলে প্যানেলের ইনস্টলেশনরে বর্ণনা দেওয়া হলো।
            </p>
            <p><b>বৃহৎ ইনস্টলেশন (Large Installations): </b>
                সাধারণত জেনারেটিং স্টেশনে প্রচুর সার্কিটের কন্ট্রোল করতে হয়। এক্ষেত্রে ব্যবস্থাপনা বা বিন্যাস এমনভাবে হবে, যাতে কেন্দ্র স্থান থেকে ইন্ডিকেটিং যন্ত্রপাতি সহজে দৃষ্টিগোচর হয়। এ উদ্দেশ্যে বিভিন্ন ইকুইপমেন্ট দৃঢ় সংক্ষিপ্ত হতে হবে এবং টার্মিনালগুলোর আগমন ও নির্গমন প্রহণযোগ্যতা হতে হবে। এক্ষেত্রে প্যানেল বোর্ডে (রেলে এবং কন্ট্রোলের ক্ষেত্রে) যা থাকে, তা হলো :
                <br>(ক)       কন্ট্রোল এবং ইন্ডিকেশন ইকুইপমেন্ট।
                <br>(খ)       রিলে এবং ইন্ডিকেশন ইকুইপমেন্ট, ভোল্টেজ রেগুলেটর সিটি, পিটি ইত্যাদি।
                <br>প্যানেল বোর্ডের সম্মুখস্থান থেকেই প্রধান প্রধান কানেকশন দেওয়া হয়। প্যানেল বোর্ডে ডায়াগ্রামও থাকে, যা থেকে সার্কিট ব্রেকার ও আইসোলেটরের পজিশন বুঝা যায়। কন্ট্রোল অপারেটর নিজ অভিজ্ঞতা থেকে কোনো সার্কিট ব্রেকার থেকে অফ বা অন করতে হবে, তা নির্ধারণ করেন। জেনারেটর এবং প্রধান ট্রান্সফরমার পরিচালনার জন্য আলাদা কন্ট্রোল ডেস্ক থাকে। এটি প্রধান কন্ট্রোল বোর্ডের সামনেই থাকে। কোনো ত্রুটিতে সার্কিট ব্রেকার অফ হয়ে গেলে তার সাথে সংযুক্ত রিলের দিকে লম্ব করতে হয়। এতে কোনো ত্রুটিতে রিলে অপারেট করেছে, তা বুঝা  যায়।

            </p>
        </div>


    </div>
</div>
