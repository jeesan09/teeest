<div class="content">
					<div class="scroller">
						<p class="page-no">149</p><br><br>
						<h2></h2>

						<style>
							.topic-title-no{position: absolute; padding: 5px;}
							.topic-title {padding: 5px 8%;}
							.c-align{text-align: center !important;}
							.page-no{position: absolute;right: 0;}
						</style>
                        <style>
                            table, th, td {
                                border: 1px solid black;
                                border-collapse: collapse;
                            }
                            th, td {
                                padding: 2px;
                                text-align: left;
                            }
                            </style>

						<div>
                            <table style="width:100%">
                              
                              <tr>
                                <td>(৭) আর্ক এনার্জি কম হওয়ায় কণ্টাক্টসমূহ কম ক্ষতিগ্রস্ত হয়।</td>
                                <td>(৭) আর্ক এনার্জি বেশি হওয়ায় কণ্টাক্টসমুহ বেশি ক্ষতিগ্রস্ত হয়।</td>
                              </tr>
                              <tr>
                                <td>(৮) পুনঃপুন অপারেশনের উপযোগী।</td>
                                <td>(৮) পুনঃপুন অপারেশনে তেলের গুণাগুণ নষ্ট হয় বলে এটি তেমন উপযোগী নয়।</td>
                              </tr>
                              <tr>
                                <td>(৯) কম্প্রেসর থেকে নতুন বায়ু প্রবেশ করে খুব তাড়াতাড়ি ডাই-ইলেকট্রিক শক্তি অর্জন করতে পারে।</td>
                                <td>(৯) প্রতিবার অপারেশনে নতুন তেল ব্যবহার করা যায় না বলে অত তাড়াতাড়ি ডাই-ইলেকট্রিক শক্তি অর্জন করতে পারে না।</td>
                              </tr>
                                <tr>
                                <td>(১০) এটি বেশি ক্যাপাসিটি সম্পন্ন হয় না। </td>
                                <td>(১০) বেশি ক্যাপাসিটি ইউনিট তাড়াতাড়ি নষ্ট হয়।</td>
                              </tr>
                            </table>
                        </div>
                        <div>
							<h4 class="topic-title-no">৮.৬</h4>
							<h4 class="topic-title">সার্কিট ব্রেকার মাউন্টি বর্ণনা </h4>
							<h4 class="topic-title">(Describe the Mountings of a Circuit Breaker)</h4>
							
						</div>
                        <div>
                            <p>
                                সাব স্টেশনে ব্যবহৃত সার্কিট ব্রেকারসমূহ সচরাচর এক বা দুই সেট কমন বাসবারের সাথে যুক্ত থাকে। রক্ষণাবেক্ষণ ও মেরামতের জন্য উক্ত ব্রেকারগুলোর দুই পাশে লাইভ (Live) বাসবার ও ফিডার থেকে বিচ্ছিন্ন করার উদ্দেশ্যে আইসোলেটর সংযুক্ত থাকে। আইসোলেটর লোডবিহীন অবস্থায় অপারেট করতে হয়। আরক্ষ ও পরিমাপণের উদ্দেশ্যে এক বা দুই সেট সিটি ও পিটি সংযুক্ত করতে হয়। এছাড়াও সার্কিট ব্রেকার খোলার আগে কোনোক্রমেই যেন আইসোলেটর অপারেটর করা না যায় তা নিশ্চিত করার জন্য বৈদ্যুতিক ও যান্ত্রিক ইন্টারলকিং ব্যবস্থা থাকে। সার্কিট ব্রেকার এবং এর সাথে আনুষঙ্গিক ডিভাইসসমূহ সুষ্ঠুভাবে স্থাপন, অপারেশন এবং প্রোটেকশনের জন্য যে ফ্রেম বা স্ট্রাকচার অবলম্বন করা হয় তাকে সার্কিট ব্রেকার মাউন্টিং বলে। 
                            </p>
                            
                        </div>
                        <div>
                            <p>স্থাপন ব্যবস্থার প্রেক্ষিতে সার্কিট ব্রেকার মাউন্টিংকে চার ভাগে ভাগ করা যায়। যথা-</p>
                            <p>
                                (১) &nbsp;&nbsp;&nbsp;&nbsp;&nbsp;কিউবিক্যাল (Cubical) বা সেলুলার  (Cellular) টাইপ।
                                <br>(২)	&nbsp;&nbsp;&nbsp;&nbsp;&nbsp;ট্রাক টাইপ (Truck Type)।
                                <br>(৩)	&nbsp;&nbsp;&nbsp;&nbsp;&nbsp;মেটাল ক্ল্যাড টাইপ (Metal Clad Type)।
                                <br>(৪)	&nbsp;&nbsp;&nbsp;&nbsp;&nbsp;ওপেন টাইপ (Open Type)।

                            </p>
                        </div>
                        <div>
                            <p><b>(১) &nbsp;&nbsp;&nbsp;&nbsp;&nbsp;কিউবিক্যাল বা সেলুলার টাইপ (Cubical or Cellular Type) :</b> এক্ষেত্রে সাধারণত সার্কিট ব্রেকার এবং আনুষঙ্গিক ডিভাইসমূহ মার্বেল পাথর বা কংক্রিট দিয়ে তৈরি প্রকোষ্ঠে বা সেলে বসানো হয়। সেলগুলোতে স্টিলের দরজার ব্যবস্থা করা থাকে। আবার কখনো কখনো সম্পূর্ণ স্টিলের সাহায্যেও সেলগুলো তৈরি করা হয়। এ ব্যবস্থায় সেলগুলো বাসবার থেকে সম্পূর্ণ পৃথক অবস্থায় থাকে। সেল বা প্রকোষ্ঠের প্রতিটি অংশে সহজে প্রবেশ করা যায় এবং দৃশ্যমান কোনো ত্রুটি সহজে চিহ্নিত করে সরানো যায়। কিন্তু এ ব্যবস্থা তেমন নিরাপদ নয়। </p>
                            
                        </div>
                        <div>
                            <p><b>(২) &nbsp;&nbsp;&nbsp;&nbsp;&nbsp;ট্রাক টাইপ (Truck Type) : </b> এ ব্যবস্থায় একটি চলমান ট্রাকের উপর সুইচগিয়ারসমূহ বসানো থাকে, এজন্য একে চলমান (Movable) মাউন্টিং বলে। যেমন সেল বা কিউবিক্যাল-এর ভিতর থেকে সুইচগিয়ারসমূহ রক্ষণাবেক্ষণ ও মেরামতের জন্য বাইরে আনা যায় এবং শেষে পুনঃস্থাপন করা যায়। এ ধরণের মাউন্টিং সাধারণত 11 কেভি ভোল্টেজ ও 250 এমভিএ শর্ট সার্কিট রেটিং বিশিষ্ট সুইচগিয়ারের জন্য ব্যবহৃত হয়। </p>
                            
                        </div>
                        <div>
                            <p><b>(৩) &nbsp;&nbsp;&nbsp;মেটাল ক্ল্যাড টাইপ (Metal Clad Type) : </b> এ ব্যবস্থায় লাইভ পার্টস থেকে সার্কিট ব্রেকার পৃথক করার পর এটিকে আনুভূমিক বা উলম্বভাবে নাড়াচড়া করা যায়। এক্ষেত্রে সুইচগিয়ারের প্রতিটি লাইভ পার্টস আর্থ করা ধাতু নির্মিত দেয়ালের মধ্যে স্থাপন করা হয়। ধাতব দেয়ালের (Metallic Enclosure) মধ্যে বায়ু, তেল বা ইনসুলেটিং কম্পউন্ড দিয়ে পূর্ণ থাকে। এতে বাইরের ধুলা, বালি ও ময়লা থেকে সুইচগিয়ারসমূহ রক্ষা পায় এবং বেশ নিরাপদ থাকে। 66 কেভি এবং 1000এমভিএ শর্ট সার্কিট রেটিং বিশিষ্ট সুইচগিয়ারের জন্য উপযোগী। </p>
                            
                        </div>
                        <div>
                            <p><b>(৪) &nbsp;&nbsp;&nbsp;&nbsp;ওপেন টাইপ (Open Type) : </b> সাধারণত উচ্চ ক্ষমতাসম্পন্ন সার্কিট ব্রেকারের ক্ষেত্রে প্রাথমিক খরচ কমানোর জন্য একে আনুষঙ্গিক যন্ত্রপাতিসহ খোলা মাঠে স্থাপন করা হয়। তবে এ ব্যবস্থায় সিটি ও পিটি অন্য স্থানে বসানো হয়। বাল্ক অয়েল, স্মল অয়েল, এয়ার সার্কিট ব্রেকার ও সালফার হেক্সাফ্লোরাইড (SF6) সার্কিট ব্রেকার এ ধরণের মাউন্টিং-এ ব্যবহৃত হয়। এদের অপারেশন সাধারণত দূরবর্তী স্থান থেকে করা হয়।</p>
                            
                        </div>
                    </div>
				</div>