<div class="content">
    <div class="scroller">
        <p class="page-no">182</p><br><br>
        <h2></h2>
        <div>
            <p>
                <b>মূলত: </b>রিস্ট্রেইনিং কয়েলটি ভোল্টেজ কয়েল এবং অপারেটিং কয়েলটি কারেন্ট কয়েল হিসেবে কাজ করে।
                <br><b>গঠন: </b>ইন্ডাকশন রিলের মধ্যে ইন্ডাকশন টাইপ ওভারকারেন্ট রিলে অন্যতম। চিত্রে ইন্ডাকশন টাইপ ওভারকারেন্ট রিলে দেখানো হয়েছে।
                <br>এ রিলে প্রচলিত ইন্ডাকশন টাইপ রিলের মধ্যে প্রাচীনতম। এতে উপরে ও নিচে দুটি বৈদ্যুতিক চুম্বক আছে। উপরের চুম্বকটি তিন বাহুবিশিষ্ট এবং নিচের চুম্বকটি দুই বাহুবিশিষ্ট। উপরের চুম্বকের উপরের কয়েলটি প্রাইমারি ওয়াইন্ডিং এবং নিচের কয়েলটি সেকেন্ডারি ওয়াইন্ডিং নামে পরিচিত। উপরের চুম্বকের ওয়াইন্ডিং সরবরাহ লাইনের সিটি এর সাথে সংযোগ করা থাকে। ফলে লাইন কারেন্টের আনুপাতিক কারেন্ট এ ওয়াইন্ডিং দিয়ে প্রবাহিত হয়। অনেক ক্ষেত্রে এ ওয়াইন্ডিং এর প্যাঁচের সংখ্যা একটি প্লাগের সাহায্যে পরিবর্তন করা যায়। এ ব্যবস্থাকে প্লাগ সেটিং মাল্টিপ্লায়ার বলে। এ ব্যবস্থায় রিলেকে কারেন্টের বিভিন্ন মানে চালু করা সম্ভব। উপরের সেকেন্ডারি ওয়াইন্ডিংটি নিচের চুম্বকের উভয় বাহুতে জড়ানো অবস্থায় দুই প্রান্তে শর্ট করা থাকে। উভয় বৈদ্যুতিক চুম্বকের মাঝে পিভটের সাহায্যে একটি অ্যালুমিনিয়াম বা তামার তৈরি চাকতি বসানো থাকে। চাকতির সাথে একটি ধাতব পাত লাগানো থাকে, যা প্রয়োজনের সময় একটি স্প্রিং এর বিপরীতে কাজ করে ট্রিপ সার্কিটকে সম্পূর্ণ করতে পারে। চাকতিটি 0<sup>o</sup> থেকে 360<sup>o</sup> এর যেকোনো মানে ঘুরতে পারার ন্যায় অ্যাডজাস্ট করা হয়। স্পাইরাল স্প্রিং এর সাহায্যে কন্ট্রোল টর্ক দেওয়া হয়।
            </p>
        </div>

        <p class="c-align">
            <img class="img-class" src="images/182/6.1- IMAGE induction type relay.png"
                 srcb="images/182/6.1-COLOR IMAGE induction type relay.png"
                 alt="চিত্র-৯.৪: ইন্ডাকশন টাইপ রিলে"
                 min-width="300" height="200">
        </p>

        <p class="c-align">চিত্র-৯.৪: ইন্ডাকশন টাইপ রিলে
            <span class="tooltip_my">
                    <i class="fa fa-play-circle video-class" videosrc="videos/182/6.2-Animation Induction Type Relay.mp4" style="font-size: 20px;" aria-hidden="true"></i>
                    <span class="tooltiptext">click here to see the video</span>
            </span>
        </p>

        <div>
            <p><b>কার্যপ্রণালি: </b>ওয়াইন্ডিং-এ কারেন্ট প্রবাহিত হলে ফ্লাক্সের সৃষ্টি হয়। এর প্রভাবে সেকেন্ডারি ওয়াইন্ডিং-এ ইএমএফ উৎপন্ন হয়। এ ইএমএফ দ্বারা সৃষ্ট কারেন্ট নিচের চুম্বকে প্রবাহিত হয়ে ফ্লাক্সের সৃষ্টি হয়। ফলে উভয় ওয়াইন্ডিং-এ সৃষ্ট চুম্বকীয় ফ্লাক্স এর মধ্যে ফেজ পার্থক্য দেখা দেয়। এতে ধাতব চাকতির উপর একটি টর্ক সৃষ্টি হয়। প্রবাহিত কারেন্টের পরিমাণের উপর নির্ভর করে এ টর্কের পরিমাণ কম বা বেশি হয়ে থাকে। সৃষ্ট টর্ক, স্প্রিং এর সাহায্যে টেনে রাখা চাকতির শক্তির চেয়ে অধিক হলে চাকতিটি ঘুরতে শুরু করবে। চাকতিটি ঘুরার ফলে চাকতির সাথে লাগানো ধাতব পাতটি ট্রিপ কয়েলের কন্টাক্ট দুটিকে শর্ট করে দিলেই ট্রিপ কয়েল কারেন্ট পৌঁছে সার্কিট ব্রেকারকে ট্রিপ করাবে এবং ত্রুটিপূর্ণ বর্তনী সরবরাহ হতে বিচ্ছিন্ন হয়ে যাবে। এ প্রকার রিলে শুধুমাত্র এ.সি সরবরাহ ব্যবস্থার জন্য ব্যবহারযোগ্য।</p>
        </div>
    </div>
</div>