<div class="content">
    <div class="scroller">
        <p class="page-no">181</p><br><br>
        <h2></h2>

        <div>
            <p>
                আবার  T = To - Tr
                <br>এখানে  T = মোটটর্ক
                <br>To = অপারেটিংটর্ক
                <br>Tr = রিস্ট্রেইনিংটর্ক
                <br>রিলে অপারেট করবে যখন অপারেটিং ফোর্স >রিস্ট্রেইনিংফোর্স
                <br>অপারেটিং টর্ক নিম্নলিখিত উপায়ে উৎপন্ন করা হয়। যথা-
                <br>(১)	ইলেকট্রো ম্যাগনেটিক এ্যাট্রাকশন
                <br>(২)	ইলেকট্রো ম্যাগনেটিক ইন্ডাকশন
                <br>(৩)	থার্মাল ইফেক্টস
                <br>(৪)	রিস্ট্রেইনিং টর্ক স্প্রিং এর মাধ্যমে সৃষ্টি করা হয়।
            </p>
        </div>
        <div>
            <p>
                <b>(ক)	সলিনয়েড অ্যান্ড প্লাঞ্জার টাইপ রিলে (Solenoid and Plunger Type Relay): </b>সলিনয়েড অ্যান্ড প্লাঞ্জার টাইপ রিলে তাৎক্ষণিকভাবে কার্যকর হয়ে থাকে। সরবরাহ লাইনের কারেন্টের পরিমাণের উপর এর কার্যকারিতা নির্ভর করে। লাইন কারেন্টের পরিমাণ লাইনের ইম্পিডেন্সের উপর নির্ভরশীল বলে এ রিলেকে ইম্পিডেন্স রিলেও বলা যায়।
            </p>
        </div>
        <p class="c-align">
            <img class="img-class" src="images/181/5.1- IMAGE solinoed and plunger type relay.png"
                 srcb="images/181/5.1- COLOR IMAGE solinoed and plunger type relay.png"
                 alt="চিত্র-৯.৩: সলিনয়েড অ্যান্ড প্লাজার টাইপ রিলে"
                 min-width="300" height="200">
        </p>
        <p class="c-align">চিত্র-৯.৩: সলিনয়েড অ্যান্ড প্লাজার টাইপ রিলে
            <span class="tooltip_my">
                    <i class="fa fa-play-circle video-class" videosrc="videos/181/5.2-Animation Solenoid and Plunger Type Relay.mp4" style="font-size: 20px;" aria-hidden="true"></i>
                    <span class="tooltiptext">click here to see the video</span>
            </span></p>
        <div>
            <p>
                নিচে এ প্রকার রিলের বিভিন্ন অংশ দেখানো হয়েছে। এর আনুভূমিক বিমটি একটি পিভট এর উপর স্থাপিত। বিমের উভয় প্রান্তের সাথে সংযুক্ত প্লাঞ্জার কয়েল প্যাঁচানো আছে। এদের একটিকে রিস্ট্রাইনিং কয়েল এবং অপরটিকে অপারেটিং কয়েল বলা হয়। অপারেটিং কয়েল প্রান্তে সার্কিট ব্রেকার ও ট্রিপ সার্কিট সুইচের ব্যবস্থা আছে। সরবরাহ লাইনের সাথে অপারেটিং কয়েল সিরিজে এবং রিস্ট্রাইনিং কয়েল প্যারালালে সংযুক্ত থাকে। লাইনের স্বাভাবিক অবস্থায় কয়েল দুটিতে উৎপন্ন টর্ক সমান থাকে, ফলে পিভটে বিমটি আনুভূমিকভাবে অবস্থান করে।
            </p>
            <p>
                সিস্টেমে ক্রটি দেখা দিলে লাইন কারেন্ট বৃদ্ধি পায়। এতে সিরিজে সংযুক্ত কয়েলটিতে অর্থাৎ অপারেটিং কয়েলে অধিক কারেন্ট প্রবাহিত হওয়ার কারণে অধিক টর্কের সৃষ্টি হয়। ফলে ইলেকট্রোম্যাগনেটিক আকর্ষণের দরুন প্লাঞ্জার নিচের দিকে নেমে আসে। পরবর্তীতে ট্রিপ সার্কিটকে সচল করে সার্কিট ব্রেকারকে ট্রিপ করাতে সাহায্য করে।
            </p>
            <p>
                রিস্ট্রাইনিং কয়েল প্রান্তে স্প্রিং সংযোগ করে বিভিন্ন মানের কারেন্ট রেটিং এবং সময়ের সমন্বয় সাধন করা হয়। এতে অয়েল ডেসপট যোগ করে নির্দিষ্ট সময় ল্যাগ করানোর ব্যবস্থাও করা সম্ভব। এ ব্যবস্থায় প্লাঞ্জারের একটি প্রান্তের পিস্টন তেলে ডুবানো থাকে। সিস্টেমের অস্বাভাবিক অবস্থায় প্লাঞ্জার উপরে উঠতে শুরু করলে তেলে অবস্থিত প্লাঞ্জারের গতি শ্লথ হয়ে প্রয়োজনীয় সময় ল্যাগ হয়ে থাকে।
            </p>
        </div>
        <div>
            <p>
                <b>(খ)	ইন্ডাকশন রিলে (Induction Relay):</b>
                <br><b>মূলনীতি:</b> ইন্ডাকশন টাইপ রিলে ইলেকট্রোম্যাগনেটিক ইন্ডাকশন পদ্ধতিতে ফ্লাক্সের প্রভাবে কাজ করে। এটি ইন্ডাকশন মোটরের নীতি অনুসরণ করে এবং এসি পরিমাপে ব্যাপকভাবে কাজ করে থাকে। এটি ডিসি পরিমাপে কাজ করে না। ইন্ডাকশন রিলেতে প্রধানত পিভট সংবলিত একটি অ্যালুমিনিয়াম ডিস্ক, দুটি অলটারনেটিং ম্যাগনেটিক ফিল্ডে (একই ফ্রিকুয়েন্সি) স্থাপন করা হয়। তবে দুটি ফিল্ডের মধ্যে সময় এবং স্পেসের মধ্যে পার্থক্য থাকে। ডিস্কে কারেন্ট আবিষ্ট হওয়ার ফলে ম্যাগনেটিক ফিল্ডের Inter-action ডিস্কে টর্কের সৃষ্টি হয় ও ডিস্ক ঘুরে।
            </p>
        </div>


    </div>
</div>