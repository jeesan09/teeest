<div class="content">
					<div class="scroller">
						<p class="page-no">153</p><br><br>
						<h2></h2>

						<style>
							.topic-title-no{position: absolute; padding: 5px;}
							.topic-title {padding: 5px 8%;}
							.c-align{text-align: center !important;}
							.page-no{position: absolute;right: 0;}
						</style>
                        
                        
                        <div>
                            <p>
                                <b>(খ)	রুটিন টেস্ট (Routine Test): </b>প্রস্তুতকারক একই স্পেসিফিকেশন বিশিষ্ট সকল সার্কিট ব্রেকার ডিসপ্যাচ (বিলি বা প্রেরণ)-এর পূর্বে যে টেস্ট করা  হয় তাকে রুটিন টেস্ট বলে।
                                <br>রুটিন টেস্টের আওতাভুক্ত টেস্টসমূহ-
	                                   <br>(১) অপারেশন টেস্ট,
	                                   <br>(২) মিলি ভোল্ট ড্রপ টেস্ট
	                                   <br>(৩) পাওয়ার ফ্রিকুয়েন্সি ভোল্টেজ টেস্ট প্রস্তুতকারক অঙ্গনে,
	                                   <br>(৪) পাওয়ার ফ্রিকুয়েন্সি ভোল্টেজ টেস্ট স্থাপন স্থলে (Erection Site)

                            </p>
                        </div>
                        <div>
                            <p>
                                <b>(গ)	ডেভেলপমেন্ট টেস্ট (Development Test ):  </b>এক্ষেত্রে প্রস্তুতকারক, গবেষক ও বিজ্ঞানী প্রভৃতি স্তরের লোকজন সার্কিট ব্রেকারের সম্পূর্ণ অংশ যা বিশেষ, ম্যাটেরিয়াল ইত্যাদি পরীক্ষা-নিরীক্ষা করে সার্কিট ব্রেকারের উপযোগিতা যাচাই করেন। 
                            </p>
                        </div>
                        <div>
                            <p>
                                <b>(ঘ)	বিশ্বস্ততা টেস্ট (Realiablity Test): </b>এ টেস্টে সার্কিট ব্রেকারের বিশ্বস্ততা যাচাই করা হয়। বিভিন্ন প্রতিকূল অবস্থা যেমন- ভূকম্পন, পারিপার্শ্বিক তাপমাত্রা, ধুলা-বালি, আর্দ্রতা, পুনঃপুনঃ অপারেশন ইত্যাদি ক্ষেত্রে সঠিকভাবে ও বিশ্বস্ততা সহকারে কাজ করতে সক্ষম হয় কিনা তা দেখা হয়। বিশেষ করে ল্যাবরেটরিতে এ টেস্ট সম্পাদন করা হয়।
                            </p>
                        </div>
                        <div>
                            <p>
                                <b>(ঙ)	কমিশনিং টেস্ট (Commissioning Test): </b>সার্কিট ব্রেকার স্থাপন করার পর এ টেস্ট করা হয়। এ টেস্টে সার্কিট ব্রেকার সঠিক নিয়মে সংযোজন হয়েছে কিনা এবং অপারেশনের জন্য প্রস্তুত আছে কিনা তা দেখা হয়ে থাকে।
                                <br>নিম্নলিখিত টেস্টগুলো কমিশনিং টেস্টের অন্তর্ভুক্ত-
                                <br>(১)	মেকানিক্যাল অপারেশন টেস্ট,
                                <br>(২)	কণ্টাক্টসমূহের চলাচল টেস্ট,
                                <br>(৩)	ইনসুলেশনরেজিস্ট্যান্স টেস্ট (পোল টার্মিনালের মধ্যকার রেজিস্ট্যান্স),
                                <br>(৪)	প্রি কমিশনিং চেক,
                                <br>(৫)	প্রি কমিশনিং চেক,
                                <br>(৬)	রিলে উত্তেজিত করে ব্রেকারের কার্যক্রম চেক করা। 

                            </p>
                        </div>
                        <div>
                            <p>
                                <b>(চ)	শর্ট সার্কিট টেস্টসমুহ: </b>শর্ট সার্কিট টেস্টিং স্টেশনে সার্কিট ব্রেকারের রেটিং যাচাই করার জন্য এ টেস্টগুলো সম্পাদন করা হয়ে থাকে। 
	                            দুই ধরনের টেস্টিং স্টেশন আছে। যথা-

                                <br>(১)	ফিল্ড টাইপ টেস্টিং স্টেশন,
                                <br>(২)ল্যাবরেটরি টাইপ টেস্টিং।
                            </p>
                            <div>
                                <p><b>(১) ফিল্ড টাইপ টেস্টিং স্টেশন: </b>পরীক্ষণীয় ব্রেকারটি সিস্টেমে যুক্ত করে বড় ধরনের পাওয়ার সিস্টেম থেকে সরাসরি পাওয়ার সরবরাহ করে এ টেস্ট সম্পাদন করা হয়।
                                    <br><b>সুবিধাসমূহ:</b>
                                <br>(ক) যেহেতু ব্রেকারটি সিস্টেম সংযুক্ত থাকে কাজেই টেস্টিং-এর জন্য বেশি পাওয়ার সহজলভ্য হয়। 
	                           <br>(খ) সাপ্লাই কোম্পানি অল্প দামে পাওয়ার দিতে পারে বলে এ পদ্ধতিতে কম খরচ পড়ে।
                                <br><b>অসুবিধাসমুহ:</b>
                                <br>(ক) কাংখিত টেস্টিং, শর্তসমূহ যেমন- রিস্ট্রাইকিং ভোল্টেজ বৃদ্ধির হার, প্রয়োজনীয় রিকভারি ভোল্টেজ, ফল্ট কারেন্টের মান ইত্যাদি পূরণ করা কষ্টকর। 
	                            <br>(খ) পুনঃপুনঃ টেস্ট সম্পাদন করা যায় না। 
	                            <br>(গ) সাপ্লাই কোম্পানি সাধারণত চাহিদার তুলনায় কম ক্ষমতার প্লান্ট চালু রাখে। কাজেই সিস্টেমে সংযুক্ত লোডে পাওয়ার সরবরাহ বিঘ্ন না ঘটিয়ে টেস্টিং-এর জন্য পাওয়ার সরবরাহের সীমাবদ্ধতা থাকে। 
                                <br>(ঘ) ফিল্ড টেস্টিং এ আধুনিক পদ্ধতির সিনথেটিক টেস্টিং (Synthetic Testing) সুবিধাজনকভাবে প্রয়োগ করা যায়না।
                                </p>
                            </div>
                        </div>
                    </div>
				</div>