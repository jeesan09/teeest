<div class="content">
    <div class="scroller">
        <p class="page-no">185</p><br><br>
        <h2></h2>

        <div>
            <p>
                হতে চেষ্টা করে এবং এ অবস্থায় আপার ইলিমেন্টের ডিস্ক ঘুরে ফিক্সড কন্টাক্ট 1 এবং 2 হতে সংযোগ দেয়। এ সংযোগ দিলে ওভারকারেন্ট ইলিমেন্টের সার্কিট কমপ্লিট হয়। তখন এ অংশের ডিস্ক ঘুরে এর মুভিং কন্টাক্ট ট্রিপ সার্কিটের ফিক্সড কন্টাক্টকে ক্লোজ করে, যা সার্কিট ব্রেকারকে অপারেট করে ও ত্রুটিপূর্ণ অংশকে বিযুক্ত করতে সাহায্য করে।
            </p>
            <p>
                <b>ব্যবহারঃ</b> এ রিলের দিক নির্দেশক ইলিমেন্ট এত সূক্ষ অনুভূতিশীল যে, শতকরা 2 ভাগের বেশি পাওয়ার বিপরীতমূখী প্রবাহিত হলে এটি সক্রিয় হয়ে ওঠে। তাছাড়া প্লাগ সেটিং এমনভাবে নিয়ন্ত্রণ হয় যে, আর্থ ফল্ট বা অন্য কোনো কারণে স্বাভাবিকের চেয়ে কিঞ্চিত বেশি কারেন্ট প্রবাহিত হলেই ত্রুটির দিক নির্দেশসহ এটি সার্কিটকে সরবরাহ হতে বিচ্ছিন্ন করে দেয়।
            </p>
            <p>
                এ প্রকার রিলের সবচেয়ে বড় অসুবিধা হলো লাইন ত্রুটির সময় ফিডার ভোল্টেজ এমনভাবে কমে যায় যে, রিলে কাজ করতে পারে না। এজন্য এর ভোল্টেজ কয়েলকে বর্তনীর দুই ফেজে সংযোগ করা হয়, যাতে ফেজ ইলিমেন্ট সব সময় ফেজ ল্যাগিং থেকে প্রয়োজনীয় টর্ক সৃষ্টি করতে পারে।
            </p>
        </div>
        <div>
            <p>
                <span class="inner-padding-spa"><b>(ঙ)	থার্মাল রিলে (Thermal Relay): </b></span>কারেন্টের তাপীয় ক্রিয়ার থার্মাল রিলে পরিচালিত হয়। সাধারণত এ ধরনের রিলে তাপমাত্রা সরাসরি পরিমাপ করে না। থার্মাল রিলে কারেন্ট বৃদ্ধির ফলে টেম্পারেচার বৃদ্ধিতে সাড়া দেয়। এ ধরনের রিলে অ্যানব্যালেন্স থ্রি-ফেজ কারেন্টের কাজ করে থাকে। চিত্রে একটি থার্মাল রিলের গঠন ও কার্যপ্রণালি বর্ণনা করা হয়েছে।
            </p>
            <p>
                <b>গঠন: </b>এ রিলের মধ্যে রেজিস্ট্যান্স তারের তৈরি হিটার কয়েলের উপর বাইমেটালিক স্ট্রিপ থাকে। হিটার কয়েলটি সিটি হতে কারেন্ট পায়। এ রিলের কন্টাক্ট, ইনসুলেটেড কন্টাক্ট- আর্ম এর সাথে সংযুক্ত থাকে। সেক্টর শ্যাপড প্লেট (S) এর ঘূর্ণনে স্প্রিং-(A) এর টেনশন পরিবর্তন করা যায়। এছাড়া টেম্পারেচার ইন্ডিকেটর, কন্ট্রোলার ইত্যাদি থাকে।
            </p>
        </div>

        <p class="c-align">
            <img class="img-class" src="images/185/9.1- IMAGE Thermal relay.png"
                 srcb="images/185/9.1- COLOR IMAGE Thermal relay.png"
                 alt="চিত্র-৯.৭: থার্মাল রিলে"
                 min-width="300" height="200">
        </p>
        <p class="c-align">চিত্র-৯.৭: থার্মাল রিলে"
            <span class="tooltip_my">
                <i class="fa fa-play-circle video-class" videosrc="videos/185/9.2-Animation Thermal Relay.mp4" style="font-size: 20px;" aria-hidden="true"></i>
                <span class="tooltiptext">click here to see the video</span>
            </span>
        </p>

        <div>
            <p>
                স্বাভাবিক অবস্থায় এ রিলের স্ট্রিপ সোজা থাকে। কিন্তু অস্বাভাবিক অবস্থায় সিটি হতে প্রেরিত কারেন্ট হিটার কয়েল উত্তপ্ত হওয়ায় স্প্রিংও উত্তপ্ত হয়। ফলে স্ট্রিপ বাঁকা হয়ে যায়। এতে স্প্রিং-এর টেনশন কমে এবং রিলে কন্টাক্ট সংযুক্ত হয়। তখন ট্রিপ সার্কিট উদ্যমশীল হয়। এভাবে রিলে কাজ করে থাকে। স্প্রিং এর টেনশন পরিবর্তন করে রিলের সেটিং পরিবর্তন করা যায়।
            </p>
        </div>

        <div>
            <p>
            <span class="inner-padding-spa"><b>(চ)	বুখলজ (Buchholz) রিলের বর্ণনা:</b></span>
                ট্রান্সফরমারের অভ্যন্তরীণ ত্রুটির জন্য ট্রান্সফরমার ট্যাংকের ভিতর উত্তাপের সৃষ্টি হয়। এই উত্তাপ তেলকে গ্যাসে পরিণত করে, যাকে Decompostion gas ও বলা হয়। Decomposition gas এ 70% এর অধিক Hydrogen gas থাকে। ট্রান্সফরমারের ভিতর সৃষ্ট এই গ্যাসকে রিলে পরিচালনার জন্য কাজে লাগানো হয়। যে সকল ট্রান্সফরমারে কনজার্ভেটর থাকে কেবল সেই
            </p>
        </div>
    </div>
</div>
