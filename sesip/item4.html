<div class="content">
    <div class="scroller">
        <p class="page-no">139</p><br><br>
        <h2></h2>
        <div>
            <p>
                (iv) <b>আর্ককে বিভক্ত করে:</b>  এ পদ্ধতিতে আর্কের দৈর্ঘ্যকে বৃদ্ধি করা হয় এবং স্পিলিটার (Spliter)-এর সাহায্যে আর্ককে বিভক্ত করা হয়।
            </p>
            <p class="c-align">
                <img class="img-class" src="images/139/139-img-a.jpg"
                     srcb="images/139/139-img-b.jpg"
                     min-width="300" height="200">
            </p>

            <p>
                স্পিলিটারসমূহ বিশেষ ধরণের ফাইবার গ্লাস দিয়ে নির্মিত। স্পিলিটারসমূহ আর্ক পথের বরাবরে উল্লম্বভাবে স্থাপন করা হয়। একটি চুম্বকক্ষেত্র এমনভাবে আর্কের উপর প্রয়োগ করা হয় যেন তা আর্ককে উপরের দিকে আকর্ষণ করে টেনে নেয়। ফলে আর্ক উপরের দিকে উঠে যায় এবং এবং আর্কের দৈর্ঘ্য বৃদ্ধি পায় ও একই সাথে কয়েকটি অংশে বিভক্ত হয়ে যায় এবং ঠান্ডা হয়। ফলস্বরূপ আর্ক পথের রেজিস্ট্যান্স বৃদ্ধি পায় ও তাড়াতাড়ি আর্ক নিভে যায়।
            </p>
        </div>

        <div>
            <p>
                <b>(খ)	কারেন্ট শূন্যমান পদ্ধতি (Current Zero Method):</b> আর্ক নির্বাপণের এ পদ্ধতি এসি সিস্টেমের জন্য ব্যবহৃত হয় এবং তা খুবই উপযোগী। ডিসি-র চেয়ে এসি-র বেলায় আর্ক নির্বাাপণ কিছুটা সহজতর। কারণ এসি-তে প্রতি সাইকেল কারেন্ট ওয়েভ দু’বার শূন্য হয়ে যায়। সার্কিট ব্রেকার কণ্টাক্টসমূহ সাময়িকভাবে ঠাণ্ডা হওয়ার সুযোগ পায়। কারেন্ট ওয়েভের প্রত্যেক শূন্যমানে ক্ষণিকের জন্য আর্ক ক্রমশ অন্তর্হিত (Vanish) হয়ে যায়।
            </p>
            <p>
                কণ্টাক্ট-এর আশপাশে এ সময় আয়ন ও ইলেকট্রন থাকে এবং কণ্টাক্ট-এর চারপাশের মাধ্যমের ডাই-ইলেকট্রিক শক্তিও কম থাকে। কিন্তু কারেন্ট ওয়েভের উত্থানের সাথে সাথে এ দুর্বল ডাই-ইলেকট্রিক শক্তি নষ্ট হয়ে যায় এবং আর্কের পুনঃআবির্ভাব ঘটে। কাজেই কারেন্ট ওয়েভের শূন্যমানের সময় যদি আর্ককে পুনঃজীবিত হতে বাধা দেওয়া যায় তবে অতি সহজে আর্ক নির্বাপণ করা যায়। নিম্নলিখিত পদ্ধতিতে এ কাজগুলো করা যায়-
            </p>
            <p>
                (i)	কারেন্ট ওয়েভ শূন্যমানে আসার সাথে যদি কন্টাক্টসমূহের ফাঁকের মধ্যে আয়োনাইজড মাধ্যমকে সরিয়ে দিয়ে নতুন মাধ্যম (তেল, বায়ু, বা SF6 গ্যাস) দিয়ে প্রতিস্থাপন করা যায়, তাহলে কণ্টাক্টদ্বয়ের মধ্যে ডাই-ইলেকট্রিক শক্তি বহুগুণ বৃদ্ধি পাবে এবং আর্ক পুনঃজীবিত হতে পারে না।
            </p>
            <p>
                (ii) কারেন্ট ওয়েভ শূন্য হওয়ার সাথে সাথে আর্ক পথে কণ্টাক্টদ্বয়ের উচ্চ চাপের গ্যাস প্রবাহ ঘটিয়ে আর্কের মধ্যকর গরম গ্যাসকে সরিয়ে দিয়ে আর্ক নির্বাপণ করা যায়।
            </p>
        </div>



    </div>
</div>
